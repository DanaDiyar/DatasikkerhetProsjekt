<!DOCTYPE html>
<html lang="no">
<head>
    <meta charset="UTF-8">
    <title>Dokumentasjon – Sikkerhetstiltak</title>
</head>
<body>
    <h1>Dokumentasjon av sikkerhetstiltak</h1>

    <h2>Hva vi har gjort</h2>
    <p>
        Det første vi gjorde var å følge det som hadde blitt skrevet i oppgavebeskrivelsen, altså sette oss ned hele gruppen og gå gjennom et RMF – Risk Management Framework – en type risikoanalyse av prosjektet vårt og nettsiden vår så langt. 
        I tillegg til dette laget vi en Abuse Case som viser hvordan noen potensielt kan skade systemet.
    </p>

    <h2>Hva den andre gruppen gjorde mot vårt prosjekt</h2>
    <p>
        En annen gruppe gjennomførte en penetrasjonstest på systemet vårt i steg 1.1/1.2. De testet hvor lett det var å få uautorisert tilgang. 
    </p>
    <p>
        Vi tror de klarte å komme inn fordi:
    </p>
    <ul>
        <li>Vi hadde ikke god nok sikkerhet</li>
        <li>Det manglet pålogging og tilgangskontroll</li>
        <li>Det var ingen inputvalidering, så de kunne skrive inn farlig kode</li>
        <li>De brukte kanskje bakdører eller skript for å få tilgang</li>
        <li>Vi hadde heller ikke logging, så vi så ikke hva som skjedde før det var for sent</li>
    </ul>

    <h2>Risk-Based Security Test – Gruppe 2</h2>
    <h3>Hva er en risk-based security test?</h3>
    <p>
        En risk-based security test betyr at vi tester systemet basert på de risikoene vi fant i risikoanalysen. 
        Vi tester ikke tilfeldig, men målrettet det som faktisk kan være farlig eller sårbart.
    </p>
    <p>
        Vi valgte å gjøre testene manuelt, ved å spille rollen som "angriper" og se hva vi klarte å gjøre i systemet.
    </p>

    <h3>Hvordan vi gjorde det</h3>
    <p>
        Vi brukte egne abuse cases, basert på risikoanalysen vår. Deretter testet vi direkte i systemet.
    </p>

    <h4>1. Manglende inputvalidering</h4>
    <ul>
        <li><strong>Risiko:</strong> Brukeren kan skrive inn farlig kode (f.eks. SQL)</li>
        <li><strong>Abuse case:</strong> "Som angriper vil jeg skrive <code>OR 1=1</code> i login-feltet for å logge inn uten brukernavn og passord."</li>
        <li><strong>Test:</strong> Vi prøvde dette i login-feltet.</li>
        <li><strong>Resultat:</strong> Systemet godtok inputen.</li>
        <li><strong>Tiltak:</strong> Vi må bruke inputvalidering og parametrisert SQL.</li>
    </ul>

    <h4>2. Ingen autentisering</h4>
    <ul>
        <li><strong>Risiko:</strong> Alle kan få tilgang til systemet uten å logge inn</li>
        <li><strong>Abuse case:</strong> "Som angriper vil jeg åpne en intern URL direkte uten å være logget inn."</li>
        <li><strong>Test:</strong> Vi åpnet URL direkte.</li>
        <li><strong>Resultat:</strong> Vi fikk tilgang.</li>
        <li><strong>Tiltak:</strong> Lage påloggingssystem og sjekke innloggingstilstand.</li>
    </ul>

    <h4>3. Ingen tilgangskontroll (roller)</h4>
    <ul>
        <li><strong>Risiko:</strong> Vanlige brukere kan gjøre ting kun admin skal kunne</li>
        <li><strong>Abuse case:</strong> "Som vanlig bruker vil jeg prøve å slette en annen brukers data."</li>
        <li><strong>Test:</strong> Vi simulerte sletting via URL/endepunkt.</li>
        <li><strong>Resultat:</strong> Systemet lot oss gjøre det.</li>
        <li><strong>Tiltak:</strong> Sjekke brukerrolle før sensitive handlinger.</li>
    </ul>

    <p>
        Etter at gruppen ble enige om risikoer, konsekvenser og tiltak, fordelte vi oppgaver for å forbedre sikkerheten. 
        Vi rakk ikke å implementere alt, men prøvde så mange tiltak som mulig. Noen forsøkte vi flere ganger uten å lykkes helt – da måtte vi gå videre.
    </p>

    <h2>Tiltak</h2>

    <h3>1. CAPTCHA mot bruteforce-angrep</h3>
    <p>
        For å hindre automatiserte innloggingsforsøk (bruteforce), implementerte vi en enkel CAPTCHA på innloggingssiden. 
        CAPTCHA hindrer roboter fra å prøve uendelig mange kombinasjoner av brukernavn og passord, og gir oss et ekstra lag med sikkerhet. 
        Dette var viktig, spesielt siden vi tidligere ikke hadde noen form for beskyttelse mot slike angrep.
    </p>

    <h3>2. Inputvalidering mot SQL-injection</h3>
    <p>
        For å beskytte systemet mot SQL-injection bruker vi forberedte spørringer (prepared statements) med <code>prepare()</code> og <code>bind_param()</code> i MySQLi. 
        Det betyr at all input skilles fra selve SQL-setningen, og dermed aldri kan tolkes som kode.
    </p>
    <p>
        Eksempler der vi bruker dette er: innlogging med e-post, registrering av brukere, og opprettelse av emner og PIN-koder.
        I tillegg bruker vi <code>trim()</code> og <code>htmlspecialchars()</code> for å rense brukerinput. 
        Dette sammen med CAPTCHA gjør systemet betydelig tryggere mot automatiserte og ondsinnede angrep.
    </p>

    <h3>3. Brannmur mot DoS (tjenestenekt-angrep)</h3>
    <p>
        Vi har installert en webapplikasjonsbrannmur (WAF) på vår Apache-server. Vi bruker standardreglene sammen med OWASP Core Rule Set (CRS).
        I tillegg har vi laget egne regler for å blokkere spesifikke IP-adresser og mistenkelige brukeragenter.
    </p>
    <p>
        Brannmuren forsøker automatisk å blokkere kjente angrepsmønstre, som SQL-injeksjon og svært lange URL-er som kan tyde på DoS-angrep.
        Dette gjør systemet mer robust og beskytter mot mange vanlige angrep.
    </p>

    <h3>4. Dokumentasjon av HTTPS og Logging</h3>

    <h4>Innføring av HTTPS</h4>
    <p>
        Vi har konfigurert Apache-serveren vår til å bruke HTTPS for å sikre kommunikasjonen mellom klient og server. 
        Dette ble gjort ved å opprette og bruke et selvsignert SSL-sertifikat, som ble lagt inn i Apache-konfigurasjonen i filen <code>steg2-ssl.conf</code>.
    </p>
    <p>
        For å sikre at alle forespørsler automatisk omdirigeres til HTTPS, brukte vi følgende redirect-konfigurasjon i vår VirtualHost for port 80, hentet fra forelesningsnotatene:
    </p>

    <img src="HTTPS.png" alt="HTTPS bilde">
    <p><em>Bilde: Eksempel på redirect-konfigurasjon, hentet fra forelesningen.</em></p>
    <p>
        Vi støtte på problemer med at port 443 (HTTPS) var stengt i brannmuren. Dette ble løst ved å åpne porten manuelt med UFW (Uncomplicated Firewall).
    </p>

    <h4>Logging for sikkerhet</h4>
    <p>
        I tillegg til å sikre trafikken med HTTPS, har vi satt opp logging for å overvåke serverens aktivitet og avdekke eventuelle sikkerhetsbrudd.
    </p>
    <p>
        Apache logger både vanlige forespørsler og feil i filene <code>/var/log/apache2/access.log</code> og <code>error.log</code>. 
        Vi har også benyttet <code>tail</code>-kommandoen for å verifisere at loggingen fungerer mens vi utfører handlinger på nettstedet vårt.
    </p>
    <p>
        Vi bruker også følgende systemlogger for å dekke mer generell logging:
    </p>
    <ul>
        <li><code>journalctl</code>: for systemtjenester</li>
        <li><code>auth.log</code>: for innlogginger og sudo-bruk</li>
        <li><code>last</code>: for å vise innlogginger</li>
        <li><code>ufw.log</code>: for brannmuraktivitet</li>
    </ul>
    <p>
        Dette gir oss full oversikt over både trafikk til nettsiden og sikkerhetsrelevante hendelser på serveren.
    </p>

    <p><strong>Oppsummering:</strong> Vi har jobbet målrettet med å identifisere og forbedre sikkerheten i systemet vårt, og testet systemet både som utviklere og som angripere. Resultatet er et tryggere og mer gjennomtenkt system – selv om vi fortsatt har mer å lære og forbedre.</p>

    <h2>RMF og AbuseCase:</h2>
    <img src="rmf.png" alt="RMF bilde">

    <p>Kildekode: https://github.com/DanaDiyar/DatasikkerhetProsjekt.git</p>
    
</body>
</html>
